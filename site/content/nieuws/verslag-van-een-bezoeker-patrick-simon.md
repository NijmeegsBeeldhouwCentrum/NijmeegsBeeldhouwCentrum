---
title: Verslag van een bezoeker Patrick Simon
date: 2024-01-29T20:38:52.704Z
description: >-
  De open middagen waren een succes: er kwamen buurtgenoten. Er kwamen hakkers,
  er kwamen cursus belangstellenden,  er kwamen kunstenaars

  hierbij een verslag van een  vriend van 1 van hen. Zelf een verdienstelijk ceramist: portretten en schilder
image: null
---
Beeldhouwboot Nijmegen annex voormalig Botenhuis Phocas – januari 2024



  

Het voormalige Botenhuis van roeivereniging Phocas aan het Maas-Waalkanaal in Nijmegen.



  

Twee beeldend kunstenaars annex steenhouwers, Herman Groen en Paul Saris, bezitten dit botenhuis. Zij zoeken vergelijkbare ondernemende kunstenaars om te participeren op deze boot. Ze willen indelingen gaan maken in ateliers, die ze willen gaan verhuren. 



  

De loopbrug naar het twee verdiepingen tellende botenhuis.



  

Het plan is om naast die loopbrug een bredere ponton-toegang te maken, waarover je gemakkelijker bijvoorbeeld zware stenen en gereedschappen naar binnen kunt brengen. 



  

Dit zou de gemeenschappelijke kantine worden. Op de voorplecht op de bovenverdieping wordt met behulp van nog te installeren ramen een soort van waranda gemaakt. Daar kunnen mensen dan naar hartelust en in het volle licht stenen beelden kappen. Mensen op de kade kunnen dan toekijken naar dit ambacht. Op basis van die maatschappelijke meerwaarde heeft de gemeente Nijmegen extra subsidie in het vooruitzicht gesteld. 



  

De kantine kan ook goed dienen als expositieruimte. 



  

Een bar is er nog uit het Phocas-tijdperk. 





  

Hier de ruimte benedendeks. Deze moet nog in ateliers ingedeeld worden . 



  

Het botenhuis bestaat sinds 1982 uit twee aan elkaar gekoppelde drijvende betonbakken, waarop een houten opbouw van twee verdiepingen is gemaakt. Hier zie je de andere kant van de royale benedenverdieping. Daarin zullen volgens plan nog ramen worden gemaakt aan de rivier kant. Deze moeten voor voldoende licht zorgen. Omdat de gemeente hieraan geen regels stelt, is het interessant om die ramen van verschillende vorm en grootte te mogen maken. Het gaat tenslotte ook om artistieke vormgeving... 



  

Hier de eerste bouwtekeningen voor de latere indeling in ateliers. Eén ruimte is al verhuurd. Een ervaren timmerman die ook deelnemer wil worden, heeft aangeboden om benedendeks vrijwillig de ramen te maken. Hij kwam op het plan om die ramen verschillend te maken. Paul en Herman vonden dat meteen een leuk idee! 





  

Herman en Paul willen de ruimtes gaan verhuren voor circa €600,= per maand a 100 vierkante meter all in. Om een idee te geven: dit stuk ruimte van ca. 15 x 7 meter zou dus iets meer dan €600,= huur kosten. Daarbij maakt het in principe niet uit of je daar nu in je eentje zit of met pakweg 10 mensen. De binnenkant zal overigens nog met een dubbele houten wand geïsoleerd worden, door diezelfde timmerman/ houtbewerker. 



  

Aan de binnenkant van het voormalige Phocas-botenhuis zie je nog het mooie rode cederhout uit Canada. Dit zeer duurzame hout zorgt zelfs enkelwandig al voor warmte-isolatie. Achteraf gezien had de buitenkant van de boot niet geschilderd hoeven te worden. Dit hout kleurt na verloop van tijd aan de buitenkant grijs, hetgeen dit hout automatisch beschermt tegen houtrot . Niettemin moeten de initiatiefnemers nog veel werk verrichten aan het botenhuis. Zij hopen dat nieuwe huurders/deelnemers daaraan willen bijdragen door zelf ook de handen uit te steken. Het moet een leuke club worden. Het streven is om per a.s. september het botenhuis met huurdersvereniging gereed te hebben. Als alles gereed is, kunnen er ook losse workshops gegeven worden, is het plan. (Roeivereniging Phocas zit nu overigens elders in Nijmegen aan de verlengde kop van de oude Waalbrug bij de speciaal aangelegde extra rivierarm.) 



Auteur: P. Simon